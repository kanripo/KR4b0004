# -*- mode: mandoku-view; -*-
#+TITLE: 曹子建集
#+DATE: 2015-09-11 07:41:07.388446
#+PROPERTY: ID KR4b0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0289-008曹子建集-卷第八.
<pb:KR4b0004_SBCK_008-1a>¶
曹子建集卷第八¶
　　　　　　魏陳思王曹　植　撰¶
　　改封陳王謝恩章¶
臣既弊陋守國無効自分出削以彰衆誠不¶
意天恩滂霈潤澤横流猥䝉加封茅土既優¶
爵賞必重非臣虛淺所宜奉受非臣灰身所¶
能報荅¶
　　封二子為公謝恩章¶
詔書封臣息男苗為髙陽鄉公志為穆鄉公¶
<pb:KR4b0004_SBCK_008-1b>¶
臣伏自惟文無升堂廟勝之功武無摧鋒接¶
刃之効天時運幸得生貴門遇以親戚少荷¶
光寵竊位列侯榮曜當世顧影慙形流汗反¶
側洪恩㒺極雲雨増加既榮本榦枝葉并䝉¶
苗志小竪既頑且稚猥荷列爵並佩金紫施¶
崇所加惠及父子¶
　　初封安鄉侯表¶
臣抱罪即道憂惶恐怖不知刑罪當所限齊¶
陛下哀愍臣身不聽有司所執待之過厚即¶
<pb:KR4b0004_SBCK_008-2a>¶
日於延津受安鄉侯印綬奉詔之日且懼且¶
悲懼于不脩始違憲法悲於不慎速此貶退¶
上増陛下垂念下遺太后見憂臣自知罪深¶
責重受恩無量精魄飛散忘軀殞命云¶
　　謝妻改封表¶
璽書今以東阿王妃為陳王妃并下印綬因¶
故上前所假印以其拜授書以即日到臣輙¶
奉詔其才質伍下謬同受私遇寵素餐臣為¶
其首陛下體乾坤育物之德東海含容之大¶
<pb:KR4b0004_SBCK_008-2b>¶
乃復隨例顯封大國光揚章灼非臣負薪之¶
才所宜克當穢釁所宜䝉獲夙夜憂歎念報¶
㒺極洪施遂隆既榮枝榦猥復正臣妃為陳¶
妃光耀宣朗非妾婦惷愚所當䝉被葵藿草¶
物猶感恩養况臣含氣銜珮弘惠殁而後已¶
誠非翰墨屢辭所能¶
　　自試表¶
臣聞士之羨永生者非徒以甘食麗服宰割¶
萬物而已將有以補益群生尊主惠民使功¶
<pb:KR4b0004_SBCK_008-3a>¶
存於竹帛名光於後嗣今臣文不昭於俎豆¶
武不習於干戈而竊位藩王施禄東夏消損¶
天日無益聖朝淮南尚有山竄之賊吳㑹猶¶
有潜江之虜使戰士未獲歸於農畒五兵未¶
得収於武庫蓋論者不恥謝善戰者不羞去¶
夫凌雲者泥蟠者也後申者先屈者也是以¶
神龍以為德尺蠖以求申昔湯事葛文王事¶
犬夷固仁者能以大事小若陛下明哲之使¶
繼能陸賈之蹤者使之江南發愷悌之詔張¶
<pb:KR4b0004_SBCK_008-3b>¶
日月之信開以降路權必奉承聖化斯不疑¶
也¶
　　求自試表二首¶
臣植言臣聞士之生世入則事父出則事君¶
事父尚於榮親事君貴於興國故慈父不能¶
愛無益之子仁君不能畜無用之臣夫論德¶
而授官者成功之君也量能而授爵者畢命¶
之臣也故君無虚授臣無虗受虗授謂之謬¶
舉虛受謂之尸禄詩之素餐所由作也昔二¶
<pb:KR4b0004_SBCK_008-4a>¶
虢不辭兩國之任其德厚也旦奭不讓燕魯¶
之封其功大也今臣䝉國重恩三世于今矣¶
正值陛下升平之際沐浴聖澤潜潤德教可¶
謂厚幸矣而位竊東藩爵在上列身被輕煖¶
口厭百味目極華靡耳倦絲竹者爵重禄厚¶
之所致也退念古之受爵禄者有異于此皆¶
以功勤濟國輔主惠民今臣無德可述無功¶
可紀若此終年無益國朝將挂風人彼巳之¶
譏是以上慙玄冕俯愧朱紱方今天下一統¶
<pb:KR4b0004_SBCK_008-4b>¶
九州晏如顧西尚有違命之蜀東有不臣之¶
吳使邊境未得稅甲謀士未得髙枕者誠欲¶
混同宇内以致太和也故啓㓕有扈而夏功¶
昭成克商奄而周德著今陛下以聖明統世¶
將欲卒文武之功繼成康之隆簡良授能以¶
方叔邵虎之臣鎭衛四境為國爪牙者可謂¶
當矣然而髙鳥未挂於輕繳淵魚未懸於鈎¶
餌者恐釣射之術或未盡也昔耿弇不俟光¶
武亟擊張步言不以賊遺於君父也故車右¶
<pb:KR4b0004_SBCK_008-5a>¶
伏劔於明轂雍門刎首於齊境若此二子豈¶
惡生而尚死哉誠忿其慢主而凌君也夫君¶
之寵臣欲以除患興利臣之事君必殺身靜¶
亂以功報主也昔賈誼弱冠求試屬國請係¶
單于之頸而制其命終軍以妙年使越欲得¶
長纓占其王覊致北闕此二臣者豈好爲夸¶
主而曜世俗哉志或鬱結欲逞其才力輸能¶
於明君也昔漢武爲霍去病治第辭曰匈奴¶
未㓕臣無以家爲夫憂國忘家捐軀濟難忠¶
<pb:KR4b0004_SBCK_008-5b>¶
臣之志也今臣居外非不厚也而寢不安席¶
食不遑味者以二方未尅為念伏見先帝武¶
臣宿兵年耆即世者有聞矣雖賢不乏世宿¶
將舊卒由習戰也竊不自量志在授命庻立¶
毛髪之功以報所受之恩若使陛下出不世¶
之詔效臣錐刀之用使得西屬大將軍當一¶
校之隊若東屬大司馬統偏師之任必乗危¶
蹈險騁舟奮驪突刃觸鋒為士卒先雖未能¶
擒權馘亮庻將虜其雄率殱其醜類必效須¶
<pb:KR4b0004_SBCK_008-6a>¶
臾之捷以㓕終身之愧使名掛史筆事列朝¶
榮雖身分蜀境首懸吳闕猶生之年也如微¶
才弗試没世無聞徒榮其軀而豐其體生無¶
益於事死無損於數虚荷上位而忝重禄禽¶
息鳥視終於白首此徒圈牢之養物非臣之¶
所志也流聞東軍失備師徒小衂輟食忘餐¶
奮袂攘袵撫劒東顧而心已馳於吳㑹矣臣¶
昔從先武皇帝南極赤岸東臨滄海西望玉¶
門北出玄塞伏見所以行師用兵之勢可謂¶
<pb:KR4b0004_SBCK_008-6b>¶
神妙也故兵者不可豫言臨難而制變者也¶
志欲自効於明時立功於聖世毎覽史籍觀¶
古忠臣義士出一朝之命以狥國家之身難¶
雖屠裂而功名著於景鍾名績垂於竹帛未¶
嘗不撫心而歎息也臣聞明主使臣不廢有¶
罪故奔北敗軍之將用而秦魯以成其功絶¶
纓盜馬之臣赦而楚趙以濟其難臣竊感先¶
帝早崩威王弃世臣獨何人以堪長久常恐¶
先朝露填溝壑墳土未乾而身名並㓕臣聞¶
<pb:KR4b0004_SBCK_008-7a>¶
騏驥長鳴伯樂昭其能盧狗悲號韓國知其¶
才是以効之齊楚之路以逞千里之任試之¶
狡兎之捷以驗搏噬之用今臣志狗馬之微¶
功竊自惟度終無伯樂韓國之舉是以於悒¶
而竊自痛者也夫臨博而企竦聞樂而竊抃¶
者或有賞音而識道也昔毛遂趙之陪隸猶¶
假錐囊之喻以寤主立功何况巍巍大魏多¶
士之朝而無慷慨死難之臣乎夫自衒自媒¶
者士女之醜行也干時求進者道家之明忌¶
<pb:KR4b0004_SBCK_008-7b>¶
也而臣敢陳聞於陛下者誠與國分形同氣¶
憂患共之者也冀以塵霧之㣲補益山海熒¶
燭末光増輝日月是以敢冒其醜而獻其忠¶
必知為朝士所咲聖主不以人廢言伏惟陛¶
下少垂神聽臣則幸矣¶
　　又¶
五帝之世非皆智三季之末非皆愚用與不¶
用知與不知也夫相者文徳昭者也將者武¶
功烈者也文徳昭則可以匡國朝敘百揆稷¶
<pb:KR4b0004_SBCK_008-8a>¶
契夔龍是矣武功烈則可以征不庭廣邦境¶
南仲方叔是也昔伊尹之為媵臣至賤也吕¶
尚之處漁釣至陋也及其見舉湯文誠合志¶
同豈復假近習之薦因左右之介哉發騏驥¶
於吴　可謂困矣及其伯樂相之孫子遇之¶
形體不勞而坐取千里伯樂善御馬明君善¶
御臣誠任賢使能之明效也昔叚干木脩徳¶
於閭閻師秦為之輟攻而文侯以安穰苴授¶
節於邦境燕晉為之退師而景公無患皆簡¶
<pb:KR4b0004_SBCK_008-8b>¶
徳尊賢之所致也願陛下垂髙宗傅嵓之明¶
以顯中興之功¶
　　謝賜柰表¶
即夕殿中虎賁宣詔賜臣等冬柰一奩柰以¶
夏熟今則冬生物以非時為珍恩絶以口為¶
厚非臣等所宜荷之¶
　　諫伐遼東表¶
臣伏以遼東負阻之國勢便形固帶以遼海¶
今輕車逺攻師疲力屈彼有其備所謂以逸¶
<pb:KR4b0004_SBCK_008-9a>¶
待勞以飽待飢者也以臣觀之誠未易攻也¶
若國家攻之而必克屠襄平之城懸公孫之¶
首得其地不足以償中國之費虜其民不足¶
以補三軍之失是我所獲不如所䘮也若其¶
不㧞曠日持久暴師於野然天時不測水濕¶
無常彼我之兵連於城下進則有髙城深池¶
無所施其功退則有歸途不通道路纎好東¶
有待釁之吴西有伺隙之蜀吳越東南荆楊¶
騷動蜀應西境則雍&KR0765;三分兵不解於外民¶
<pb:KR4b0004_SBCK_008-9b>¶
罷困于内促耕不解其飢疾蠶不救其寒夫¶
渇而後穿井飢而後殖種可以圖逺難以應¶
卒也臣以為當今之務在於省徭役薄賦歛¶
勤農桑三者既備然後令伊管之臣得施其¶
術孫呉之将得奮其力若此則太平之基可¶
立而待康哉之歌可坐而聞曽何憂於二敵¶
何懼於公孫乎今不息邦畿之内而勞神於¶
蠻貊之域竊為陛下不取也¶
　　獻璧表¶
<pb:KR4b0004_SBCK_008-10a>¶
臣聞玉不隱瑕臣不隱情伏知所進非和氏¶
之璞萬國之弊璧爲充貢¶
　　獻文帝馬表¶
臣於先武皇帝世得大宛紫騂一疋形法應¶
圖善持頭尾教令習拜今輙已能又能行與¶
皷節相應謹以表奉獻¶
　　上牛表¶
臣聞物以洪珍細亦或貴故不見僬僥之微¶
不知泱漭之泰不見果下之乗不别龍馬之¶
<pb:KR4b0004_SBCK_008-10b>¶
大髙下相懸所以致觀也謹奉牛一頭不足¶
追遵大小之制形少有殊敢不獻上¶
　　謝皷吹表¶
許以簫管之樂榮以田游之嬉陛下仁重有¶
虞恩過周旦濟世安宗寔在聖德¶
　　求通親親表¶
臣植言臣聞天稱其髙者以無不覆地稱其¶
廣者以無不載日月稱其明者以無不照江¶
海稱其大者以無不容故孔子曰大哉堯之¶
<pb:KR4b0004_SBCK_008-11a>¶
為君惟天為大惟堯則之夫天德於萬物可¶
謂弘廣矣蓋堯之為教先親後踈自近及逺¶
其傳曰克明峻德以親九族九族既睦平章¶
百姓及周之文王亦崇厥化其詩曰刑于寡¶
妻至于兄弟以御于家邦是以雍雍穆穆風¶
人詠之昔周公弔管蔡之不咸廣封懿親以¶
藩屏王室傳曰周之宗&KR0576;異姓為後誠骨肉¶
之恩爽而不離親親之義寔在敦固未有義¶
而後其君仁而遺其親者也伏惟陛下資帝¶
<pb:KR4b0004_SBCK_008-11b>¶
唐欽明之德體文王翼翼之仁惠洽椒房恩¶
昭九親群臣百僚番休遞上執政不廢於公¶
朝下情得展於私室親理之路通慶弔之情¶
展誠可謂恕已治人推惠施恩者矣至於臣¶
者人道絶緒禁固明時臣切自傷也不敢乃¶
望交氣類脩人事叙人倫近且婚媾不通兄¶
弟永絶吉㐫之問塞慶弔之禮廢恩紀之違¶
甚於路人隔閡之異殊於胡越今臣以一切¶
之制永無朝覲之望至於注心皇極結情紫¶
<pb:KR4b0004_SBCK_008-12a>¶
闥神明知之矣然天實為之謂之何哉退省¶
諸王常有戚戚具爾之心願陛下沛然垂詔¶
使諸國慶問四節得展以叙骨肉之歡恩全¶
怡怡之篤義妃妾之家膏沐之遺歳得再通¶
齊義於貴宗等惠於百司如此則古人之所¶
歎風雅之所詠復存於聖世矣臣伏自惟省¶
無錐刀之用及觀陛下之所㧞授若以臣為¶
異姓竊自料度不後於朝士矣若得辭遠遊¶
戴武弁解朱組佩青紱駙馬奉車趣得一號¶
<pb:KR4b0004_SBCK_008-12b>¶
安宅京室執鞭珥筆出從華蓋入侍輦轂承¶
荅聖問拾遺左右乃臣丹情之至願不離於¶
夢想者也遠慕鹿鳴君臣之宴中詠棠棣匪¶
他之誠下思伐木友生之義終懷蓼莪罔極¶
之哀毎四節之㑹塊然獨處左右唯僕隷所¶
對唯妻子髙談無所與陳發義無所與展未¶
嘗不聞樂而拊心臨觴而歎息也臣伏以為¶
犬馬之誠不能動人譬人之誠不能動天崩¶
城隕霜臣初信之以臣心況徒虛語耳若葵¶
<pb:KR4b0004_SBCK_008-13a>¶
藿之傾葉太陽雖不爲之廻光然終向之者¶
誠也臣竊自比葵藿若降天地之施垂三光¶
之明者寔在陛下臣聞文子曰不爲福始不¶
爲禍先今之否隔友于同憂而臣獨唱言者¶
何也竊不願於聖代使有不䝉施之物必有¶
慘毒之懷故栢舟有天只之怨谷風有弃予¶
之嘆伊尹恥其君不爲堯舜孟子曰不以舜¶
之所以事堯事其君者不敬其君者也臣之¶
愚蔽固非虞伊至於欲使陛下崇光被時雍¶
<pb:KR4b0004_SBCK_008-13b>¶
之羙宣緝熙章明之德者是臣慺慺之誠竊¶
所獨守寔懷鶴立企佇之心敢復陳聞者冀¶
陛下儻發天聦而垂神聽也¶
　　慶文帝受禪章¶
陛下以聖德龍飛順天革命允荅神符誕作¶
民主乃祖先後積德累仁世濟其羙以暨於¶
先王勤恤民隱劬勞戮力以除其害經營四¶
方不遑起處是用隆茲福慶光啓于魏下承¶
統業贊戎前緒克廣德音綏靜内外紹先周¶
<pb:KR4b0004_SBCK_008-14a>¶
之舊跡襲文武之懿德保大定功海内為一¶
豈不休哉¶
　　慶文帝受禪章¶
陛下以明聖之德受天顯命良辰即祚以臨¶
天下洪化宣流洋溢宇内是以普天率土莫¶
不承風欣慶執䞇奔走奉賀闕下况臣親體¶
至戚懷歡踊躍¶
　　上卞太后誄表¶
大行太皇后資坤元之性體載物之仁齊羙¶
<pb:KR4b0004_SBCK_008-14b>¶
姜嫄等德任姒佐政内朝惠加四海草木荷¶
恩含氣受潤庻鍾元吉承育萬祚何圖一旦¶
早弃明朝背絶臣庻悲痛靡告臣聞名以述¶
德誄尚及哀是以冒越諒闇之禮作誄一篇¶
知不足讚揚名貴以展臣蓼莪之思憂荒情¶
散不足觀采晉左九嬪上元皇后誄表曰伏¶
惟聖善宣慈仁洽六宫含弘光大徳潤四海¶
竊聞之前志卑不誄尊少不誄長楊雄臣也¶
而誄漢后班固予也而誄其父皆以述楊景¶
<pb:KR4b0004_SBCK_008-15a>¶
行顯之竹帛豈所謂三代不同禮隨時而作¶
者乎¶
　　黄初五年令¶
夫逺不可知者天也近不可知者人也傳曰¶
知人則哲堯猶病諸諺曰人心不同若其面¶
焉唯女與小人為難養也近之則不遜逺之¶
則有怨詩云憂心悄悄愠于群小自世間人¶
或受寵而背恩或無故而入叛違顧左右曠¶
然無信大嚼者咋斷其舌右手執斧左手執¶
<pb:KR4b0004_SBCK_008-15b>¶
鉞傷夷一身之中尚有不可信况於人乎唯¶
無深瑕潛釁隠過匿愆乃可以為人諺曰榖¶
千駑不如養一驢榖駑養虎大無益也知韓¶
昭侯之弊袴良有以也使臣有三品有可以¶
仁義化者有可以恩惠驅者不足以導之則¶
當以刑罰復不足以率之則明所以不畜故¶
唐堯至仁不能容無益之子湯武至聖不能¶
養無益之臣九折臂知為良醫吾知所以待¶
下矣諸吏各敬爾在位孤推一槩之平功之¶
<pb:KR4b0004_SBCK_008-16a>¶
宜賞於䟽必與罪之宜戮在親不赦此令之¶
行有若皎日於戲群臣其覽之哉又黄初六¶
年令曰身體於鴻毛而謗重於泰山頼䝉帝¶
王天地之仁違　之典議舍三千之首戾¶
反我舊居襲我初服雲雨之施焉有量哉孤¶
以何功而納斯貺富而不吝寵至不驕者則¶
周公其人也孤小人爾身更以榮為戚何者¶
將恐簡易之尤出於細微脱爾之愆一朝復¶
露也故欲修吾往業守吾初志欲使皇帝恩¶
<pb:KR4b0004_SBCK_008-16b>¶
在摩天使孤心常存　地將以全陛下厚徳¶
究孤犬馬之年此難能也然固欲行衆之難¶
詩曰德輶如毛鮮克舉之此之謂也¶
　　上責躬詩表¶
臣植言臣自抱釁歸蕃刻肌刻骨追思罪戾¶
晝分而食夜分而寢誠以天網不可重罹聖¶
恩難可再恃切感相䑕之篇無禮遄死之義¶
形影相弔五情愧赧以罪弃生則爲古賢夕¶
改之勸忍垢苟全則犯詩人胡顔之譏伏惟¶
<pb:KR4b0004_SBCK_008-17a>¶
陛下徳象天地恩隆父母施暢春風澤如時¶
雨是以下别荆棘者慶雲之惠也七子均養¶
者鳲鳩之仁也舍罪責功者明君之舉也矝¶
愚愛能者慈父之恩也是以愚臣徘徊於恩¶
澤而不敢自弃者也前奉詔書臣等絶朝心¶
離志絶自分黄耇永無執圭之望不圖聖詔¶
猥垂齒召至止之日馳心輦轂僻處西館未¶
奉闕庭踊躍之懷瞻望反側不勝犬馬戀主¶
之情謹拜表并獻詩二首詞㫖淺末不足採¶
<pb:KR4b0004_SBCK_008-17b>¶
覽貴露下情冒顔以聞¶
　　龍見表¶
臣聞鳯凰復見於鄴南黄龍雙出於清泉聖¶
徳至理以致嘉瑞將棲鳯於林囿　龍於¶
　池為百姓旦夕之所觀¶
　　冬至獻襪頌表¶
伏見舊儀國家冬至獻履貢襪所以迎福踐¶
長先臣或為之頌臣既玩其嘉藻願述朝慶¶
千載昌期一陽嘉節四方交泰萬物昭蘇亞¶
<pb:KR4b0004_SBCK_008-18a>¶
歲迎祥履長納慶不勝感節情繫帷幄拜表¶
奉賀并獻紋履七量襪若干副上獻以聞謹¶
獻¶
　　上先帝賜鎧表¶
先帝賜臣鎧黑光明各一領兩當鎧一領今¶
代以平兵革無事乞悉以付鎧曹自理¶
<pb:KR4b0004_SBCK_008-18b>¶
¶
曹子建集卷第八¶
