# -*- mode: mandoku-view; -*-
#+TITLE: 曹子建集
#+DATE: 2015-09-11 07:41:07.151676
#+PROPERTY: ID KR4b0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0289-002曹子建集-卷第二.
<pb:KR4b0004_SBCK_002-1a>¶
曹子建集卷第二¶
　　　　　　魏陳思王曹　植　撰¶
　　潛志賦¶
潛大道以遊志希徃昔之遐烈矯貞亮以作¶
矢當苑囿之呈藝驅仁義以為禽必信忠而¶
後發退隠身以㓕跡進出世而取容且摧剛¶
而和謀接處肅以静恭亮知榮而守辱匪狥¶
天以為通¶
　　閒居賦¶
<pb:KR4b0004_SBCK_002-1b>¶
何吾人之介特去朋正而無儔出靡時以娛¶
志入無樂以消憂何歲月之若騖復民生之¶
無常感陽春之發節聊輕駕之逺翔登髙丘¶
以延企時薄暮而起余仰歸雲以載奔遇蘭¶
蕙之長圃冀芬芳之可服結春衡以延佇入¶
虚廊之閒館步生風之髙廡踐密邇之脩除¶
即蔽景之玄宇翡翠翔於南枝玄鶴鳴於北¶
野青魚躍於東沼白鳥戲於西渚遂乃背通¶
谷對緑波藉文菌翳春華丹轂更馳羽騎相¶
<pb:KR4b0004_SBCK_002-2a>¶
過¶
　　慰子賦¶
彼凡人之相親小離别而懐戀况中殤之愛¶
子乃千秋而不見入空室而獨倚對孤幃而¶
切嘆痛人亡而物在心何忍而復觀日晼晩¶
而旣没月代照而舒光仰列星以至晨衣霑¶
露而含霜惟逝者之日逺愴傷心而絶腸¶
　　叙愁賦(并序)¶
時家二女弟故漢皇帝聘以為貴人家母見¶
<pb:KR4b0004_SBCK_002-2b>¶
二弟愁思故令予作賦曰¶
嗟妾身之微薄信未逹乎義方遭母氏之聖¶
善奉恩化之彌長迄盛年而始立脩女職於¶
衣裳承師保之明訓誦六列之篇章觀圖像¶
之遺形竊庶㡬乎英皇委㣲軀於帝室充末¶
列於椒房荷印紱之令服非陋才之所望對¶
牀帳而太息慕二親以憎傷揚羅袖而掩涕¶
起出戶而彷徨顧堂宇之舊處悲一别之異¶
鄉¶
<pb:KR4b0004_SBCK_002-3a>¶
　　又愁思賦¶
四節更王兮愁氣悲遥思倘怳兮若有遺原¶
野蕭條兮煙無依雲髙氣静兮露凝　野草¶
變色兮莖葉稀鳴蜩抱木兮鴈南飛歸室解¶
棠兮歩庭前月光照懐兮星依天居一丗兮¶
芳景遷松喬難慕兮誰能仙長壽命也兮獨¶
何愆¶
　　又九愁賦¶
嗟離思之難忘心慘毒而含哀踐南畿之末¶
<pb:KR4b0004_SBCK_002-3b>¶
境越引領之徘徊捲浮雲以太息顧攀登而¶
無階匪徇榮而愉樂信舊都之可懐恨時王¶
之謬聽受奸枉之虗辭揚天威以臨下忽放¶
臣而不疑登髙陵而反顧心懐愁而荒悴念¶
先寵之旣隆哀後施之不遂雖危亡之不豫¶
亮無逺君之心刈桂蘭而秣馬舍余車於西¶
林願接翼於歸鴻嗟髙飛而莫攀因流景而¶
寄言響一絶而不還傷時俗之趨險獨悵望¶
而長愁感龍鸞而匿跡如吾身之不留竄江¶
<pb:KR4b0004_SBCK_002-4a>¶
介之曠野獨眇眇而沉舟思孤客之可悲改¶
予身之翩翔豈天監之孔明將時運之無常¶
謂内思而自䇿筭乃昔之愆殃以忠言而見¶
黜信毋負於時王俗參差而不齊豈毀譽之¶
可同兢昏瞀以營私害予身之奉公共朋黨¶
而妬賢俾予濟乎長江嗟大化之移易悲性¶
命之攸遭愁慊慊而繼懐惟慘慘而情挽曠¶
年載而不囘長去君兮悠逺御飛龍之蜿蜒¶
揚翠電之華旌絶紫霄而髙騖飄弭節於天¶
<pb:KR4b0004_SBCK_002-4b>¶
庭披輕雲而下觀覽九土之殊形顧南郢之¶
邦壤咸蕪穢而倚傾驂盤桓而思服仰御驤¶
以悲鳴行予袂而收涕僕夫感以失聲履先¶
王之正路豈滛徑之可遵知犯君之招咎恥¶
干媚而求親顧旋復之無軏長自棄於遐濵¶
與麋鹿以為群宿林藪之葳蓁野蕭條而極¶
望曠千里而無人民生期於必死何自苦以¶
終身寧作清水之沉泥不為濁路之飛塵踐¶
蹊隧之危阻登岧嶤之髙岑見失群之離獸¶
<pb:KR4b0004_SBCK_002-5a>¶
覿偏棲之孤禽懐憤激以切痛苦囘忍之在¶
心愁戚戚其無為遊緑林而逍遥臨白水以¶
悲嘯猿驚聽以失條亮無怨而弃逐乃余行¶
之所招¶
　　娱賓賦¶
遂衎賓而髙㑹兮丹幃曄以四張辦中厨之¶
豐膳兮作齊鄭之妍倡文人騁其妙說兮飛¶
輕翰而成章談在昔之清風兮揔賢聖之紀¶
綱欣公子之髙義兮德芬芳其若蘭揚仁恩¶
<pb:KR4b0004_SBCK_002-5b>¶
於白屋兮踰周公之弃餐聽仁風以忘憂兮¶
美酒清而肴乾¶
　　愍志賦(并序)¶
或人有好鄰人之女者時無良媒禮不成焉¶
彼女遂行適人有言之於予者予心感焉乃¶
作賦曰¶
竊托音於徃昔迄來春之不從思同遊而無¶
路情壅隔而靡通哀莫哀於永絶悲莫悲於¶
生離豈良時之難俟痛予質之日虧登髙樓¶
<pb:KR4b0004_SBCK_002-6a>¶
以臨下望所歡之攸居去君子之清宇歸小¶
人之蓬廬欲輕飛而從之迫禮防之我居¶
　　歸思賦¶
背故鄉而遷徂將遥憇乎他濵經平常之舊¶
居感荒壞而莫振城邑寂以空虚草木穢而¶
荆蓁嗟喬木之無隂處原野其何為信樂土¶
之足慕忽并日之載馳¶
　　静思賦¶
夫何美女之爛妖紅顔曄而流光卓特出而¶
<pb:KR4b0004_SBCK_002-6b>¶
無疋呈才好其莫當性通暢以聦惠行孊宻¶
而妍詳䕃髙岑以翳日臨緑水之清流秋風¶
起於中林離鳥鳴而相求愁慘慘以增傷悲¶
予安能乎淹留¶
曹子建集卷第二¶
