# -*- mode: mandoku-view -*-
#+TITLE: 曹子建集
#+DATE: 2015-09-23 10:17:23
#+PROPERTY: JUAN 2


植　撰¶
　　潛志賦¶
潛大道以遊志希徃昔之遐烈矯貞亮以作¶矢當苑囿
之呈藝驅仁義以為禽必信忠而¶後發退隠身以滅跡
進出世而取容且摧剛¶而和謀接䖍肅以静恭亮知榮
而守辱匪狥¶天以為通
<pb:KR4b0004_WYG_002-1b>
　　閒居賦<md:KR4b0004_SBCK_002-1b>¶何吾人之介特去朋匹而無儔出靡時以娛¶志入無樂
以消憂何歲月之若騖復民生之¶無常感陽春之發節
聊輕駕之逺翔登髙丘¶以延企時薄暮而起雨仰歸雲
以載奔遇蘭¶蕙之長圃冀芬芳之可服結春衡以延佇
入¶虗廊之閒館步生風之髙廡踐密邇之修除¶即蔽景
之𤣥宇翡翠翔於南枝𤣥鶴鳴於北¶野青魚躍於東沼
白鳥戯於西渚遂乃背通¶谷對綠波藉文茵翳春華丹
<pb:KR4b0004_WYG_002-2a>
轂更馳羽騎相<md:KR4b0004_SBCK_002-2a>¶過¶
　　慰子賦¶
彼凡人之相親小離别而懐戀况中殤之愛¶子乃千秋
而不見入空室而獨倚對孤幃而¶切嘆痛人亡而物在
心何忍而復觀日晼晩¶而既没月代照而舒光仰列星
以至晨衣霑¶露而含霜惟逝者之日逺愴傷心而絶腸¶
　　叙愁賦
　¶時家二女弟故漢皇帝聘以為貴人家母見<md:KR4b0004_SBCK_002-2b>¶二弟愁
<pb:KR4b0004_WYG_002-2b>
　思故令予作賦曰¶
嗟妾身之㣲薄信未達乎義方遭母氏之聖¶善奉恩化
之彌長迄盛年而始立脩女職於¶衣裳承師保之明訓
誦六列之篇章觀圖像¶之遺形竊庶幾乎英皇委㣲軀
於帝室充末¶列於椒房荷印紱之令服非陋才之所望
對¶牀帳而太息慕二親以増傷揚羅袖而掩涕¶起出戶
而彷徨顧堂宇之舊處悲一别之異¶鄉<md:KR4b0004_SBCK_002-3a>¶　　愁思賦
<pb:KR4b0004_WYG_002-3a>
四節更王兮秋氣悲遥思惝怳兮若有遺原¶野蕭條兮
煙無依雲髙氣静兮露凝璣野草¶變色兮莖葉稀鳴蜩
抱木兮鴈南飛歸室解¶裳兮歩庭前月光照懐兮星依
天居一世兮¶芳景遷松喬難慕兮誰能仙長短命也兮
獨¶何愆¶
　　九愁賦¶
嗟離思之難忘心慘毒而含哀踐南畿之末<md:KR4b0004_SBCK_002-3b>¶境越引領
之徘徊睠浮雲以太息顧攀登而¶無階匪徇榮而愉樂
<pb:KR4b0004_WYG_002-3b>
信舊都之可懐恨時王¶之謬聴受奸枉之虗辭揚天威
以臨下忽放¶臣而不疑登髙陵而反顧心懐愁而荒悴
念¶先寵之既隆哀後施之不遂雖危亡之不豫¶亮無逺
君之心刈桂蘭而秣馬舍余車於西¶林願接翼於歸鴻
嗟髙飛而莫攀因流景而¶寄言響一絶而不還傷時俗
之趨險獨悵望¶而長愁感龍鸞而匿跡如吾身之不留
竄江<md:KR4b0004_SBCK_002-4a>¶介之曠野獨眇眇而沉舟思孤客之可悲改¶予身
之翩翔豈天監之孔明將時運之無常¶謂内思而自䇿
<pb:KR4b0004_WYG_002-4a>
筭乃昔之愆殃以忠言而見¶黜信毋負於時王俗參差
而不齊豈毁譽之¶可同競昏瞀以營私害予身之奉公
共朋黨¶而妬賢俾予濟乎長江嗟大化之移易悲性¶命
之攸遭愁慊慊而繼懐怛慘慘而情挽曠¶年載而不回
長去君兮悠逺御飛龍之蜿蜒¶揚翠霓之華旌絶紫霄
而髙騖飄弭節於天<md:KR4b0004_SBCK_002-4b>¶庭披輕雲而下觀覧九土之殊形
顧南郢之¶邦壤咸蕪穢而倚傾驂盤桓而思服仰御驤¶
以悲鳴紆予袂而收涕僕夫感以失聲履先¶王之正路
<pb:KR4b0004_WYG_002-4b>
豈滛徑之可遵知犯君之招咎耻¶干媚而求親顧旋復
之無軏長自棄於遐濵¶與麋鹿以為羣宿林藪之葳蓁
野蕭條而極¶望曠千里而無人民生期於必死何自苦
以¶終身寧作清水之沉泥不為濁路之飛塵踐¶蹊隧之
危阻登岧嶤之髙岑見失羣之離獸<md:KR4b0004_SBCK_002-5a>¶覿偏棲之孤禽懐
憤激以切痛苦回忍之在¶心愁戚戚其無為遊綠林而
逍遥臨白水以¶悲嘯猿驚聴以失條亮無怨而棄逐乃
余行¶之所招
<pb:KR4b0004_WYG_002-5a>
　　娱賔賦¶
遂衎賔而髙㑹兮丹幃曄以四張辦中厨之¶豐膳兮作
齊鄭之妍倡文人騁其妙說兮飛¶輕翰而成章談在昔
之清風兮揔賢聖之紀¶綱欣公子之髙義兮徳芬芳其
若蘭揚仁恩<md:KR4b0004_SBCK_002-5b>¶於白屋兮踰周公之棄餐聴仁風以忘憂
兮¶美酒清而肴甘¶
　　愍志賦
　¶或人有好鄰人之女者時無良媒禮不成焉¶彼女遂
<pb:KR4b0004_WYG_002-5b>
　行適人有言之於予者予心感焉乃¶作賦曰¶
竊托音於徃昔迄來春之不從思同遊而無¶路情壅隔
而靡通哀莫哀於永絶悲莫悲於¶生離豈良時之難俟
痛予質之日虧登髙樓<md:KR4b0004_SBCK_002-6a>¶以臨下望所歡之攸居去君子
之清宇歸小¶人之蓬廬欲輕飛而從之迫禮防之我拘¶
　　歸思賦¶
背故鄉而遷徂將遥憇乎北濵經平常之舊¶居感荒壤
而莫振城邑寂以空虚草木穢而¶荆蓁嗟喬木之無陰
<pb:KR4b0004_WYG_002-6a>
處原野其何為信樂土¶之足慕忽并日之載馳¶
　　静思賦¶
夫何美女之爛妖紅顔曄而流光卓特出而<md:KR4b0004_SBCK_002-6b>¶無匹呈才
好其莫當性通暢以聦慧行孊宻¶而妍詳蔭髙岑以翳
日臨綠水之清流秋風¶起於中林離鳥鳴而相求愁慘
慘以増傷悲¶予安能乎淹留¶
　
　
<pb:KR4b0004_WYG_002-6b>
　
　
　
　
　
　
　
　曹子建集巻二¶
<md:KR4b0004_SBCK_003-1a>¶
<pb:KR4b0004_WYG_003-1a>
欽定四庫全書
　曹子建集巻三¶
　　　　　　　　　　　　　魏　曹
