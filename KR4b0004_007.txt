# -*- mode: mandoku-view -*-
#+TITLE: 曹子建集
#+DATE: 2015-09-23 10:17:23
#+PROPERTY: JUAN 7


植　撰¶
　　皇子生頌¶
於聖我后憲章前志克纂二皇三靈昭事祗¶肅郊廟眀
德敬惠潛和積善鍾天之釐嘉月¶令辰篤生聖嗣慶由
一人萬國作憙喁喁萬¶國岌岌羣生禀命我后綏之則
榮長為臣職¶終天之經仁聖奕代永載眀眀同年上帝
<pb:KR4b0004_WYG_007-1b>
休¶祥淑禎藩臣作頌光流德聲吁嗟卿士祗承<md:KR4b0004_SBCK_007-1b>¶予聽¶
　　𤣥俗頌¶
𤣥俗妙識飢餌神頴在陰倐逝即陽無景逍¶遙北嶽凌
霄引領揮霧昊天含神自静¶
　　母儀頌¶
殷湯令妃有莘之女仁教内脩度義以處清¶謐后宫九
嬪有序伊為媵臣遂作元輔¶
　　明賢頌
<pb:KR4b0004_WYG_007-2a>
於鑠姜后光配周宣非禮不動非禮不言晏<md:KR4b0004_SBCK_007-2a>¶起失朝永
巷告愆王用勤政萬國以䖍¶
　　學宫頌¶
修復舊廟豐其甍宇莘莘學徒爰居爰處王¶教既備羣
小遄沮魯道以興永作憲矩洪聲¶登遐神祗來祜休徵
雜沓瑞我邦家内光區¶域外被荒遐¶
　　孔廟頌¶
　自五帝典絶三皇禮廢應期命世齊賢等聖¶者莫
<pb:KR4b0004_WYG_007-2b>
　髙於孔子也故有若曰出乎類㧞乎萃<md:KR4b0004_SBCK_007-2b>¶誠所謂性與
　天道不可得而聞矣¶
由也務學名在前志宰予晝寢糞土作誡過¶庭子弟詩
禮明記歌以詠言文以騁志予今¶不述后賢曷識於鑠
尼父生民之傑性與天¶成該聖備藝徳倫三五配皇作
烈𤣥鏡獨鑑¶神明昭晰仁塞宇宙志凌雲霓學者三千
莫¶不俊乂唯仁是憑帷道足恃鑚仰彌髙請益¶不巳¶
　　社頌<md:KR4b0004_SBCK_007-3a>¶
<pb:KR4b0004_WYG_007-3a>
於惟太社官名后土是曰勾龍功著上古德¶配帝王實
為靈主克明播植農正日舉尊以¶作稷豐年是與義與
社同方神北宇建國承¶家莫不攸叙¶
　　宜男花頌¶
草號宜男既曄且貞其貞伊何惟乾之嘉其¶曄伊何緑
葉丹花光采晃曜配彼朝日君子¶耽樂好和琴瑟固作
螽斯惟立孔臧福濟太¶姒永世克昌<md:KR4b0004_SBCK_007-3b>¶　　冬至獻襪頌
<pb:KR4b0004_WYG_007-3b>
玉趾既御履和蹈貞行與禄邁動以祥并南¶闚北户西
廵王城翺翔萬域聖體浮輕¶
　　庖犧贊¶
木德風姓八卦創焉龍瑞官名法地象天庖¶厨祭祀網
罟魚畋琴瑟以像時神通𤣥¶
　　女媧贊¶
古之國君造簧作笙禮物未就軒轅纂成或¶云二皇人
首蛇形神化七十何德之靈<md:KR4b0004_SBCK_007-4a>¶
<pb:KR4b0004_WYG_007-4a>
　　神農贊¶
少典之𦙍火德成木造為耒耜導民播榖正¶為雅琴以
暢風俗¶
　　黄帝贊¶
少典之孫神明聖哲土德承火赤帝是滅服¶牛乗馬衣
裳是制氏雲名官功冠五帝¶
　　少昊贊¶
祖自軒轅青陽之裔金德承土儀鳯帝世官¶鳥號名殊
<pb:KR4b0004_WYG_007-4b>
職别系農正扈氏各有品制<md:KR4b0004_SBCK_007-4b>¶　　顓頊贊¶
昌意之子祖自軒轅始誅九黎水德統天以¶國為號風
化神宣威暢八極靡不祗䖍¶
　　帝嚳贊¶
祖自軒轅𤣥囂之裔生言其名才德帝世撫¶寧天地神
聖靈察教彌四海明並日月¶
　　帝堯贊
<pb:KR4b0004_WYG_007-5a>
大德統位父則髙辛克平共工萬國同塵調¶適陰陽其
惠如春巍巍成功配天則神<md:KR4b0004_SBCK_007-5a>¶　　帝舜贊¶
顓頊之族重瞳神聖克協頑瞽應唐涖政除¶㐫舉俊以
齊七政應厯受禪顯天之命¶
　　夏禹贊¶
吁嗟天子拯世濟民克卑宫室致孝鬼神蔬¶食薄服黻
冕乃新厥德不回其誠可親亹亹¶其德温温其人尼稱
<pb:KR4b0004_WYG_007-5b>
無間何德之純¶
　　殷湯贊¶
殷湯代夏諸侯振仰放桀鳴條南面以王桑<md:KR4b0004_SBCK_007-5b>¶林之禱炎
灾克償伊尹佐治可謂賢相¶
　　湯禱桑林贊¶
惟殷之世炎旱七年湯禱桑林祈福于天翦¶髪離爪自
以為牲皇靈感應時雨以零¶
　　周文王贊
<pb:KR4b0004_WYG_007-6a>
於赫聖德實惟文王三分有二猶服事商化¶加虞芮傍
暨四方王業克昭武嗣遂光¶
　　周武王贊¶
桓桓武王繼世滅殷咸任尚父且作商臣功<md:KR4b0004_SBCK_007-6a>¶冒四海救
世濟民天下宗周萬國是賔¶
　　周公贊¶
成王即位年尚幼稚周公居攝四海慕利罰¶叛柔服祥
應仍至誦長反政達天忠義
<pb:KR4b0004_WYG_007-6b>
　　周成王贊¶
成王繼武賢聖保傅年雖幼稚岐嶷有素初¶疑周公終
焉克寤旦奭佐治遂致刑錯¶
　　漢髙帝贊¶
屯雲斬蛇靈母告祥朱旗既抗九野披攘禽<md:KR4b0004_SBCK_007-6b>¶嬰克羽掃
滅英雄承機帝世功著武湯¶
　　漢文帝贊¶
孝文即位愛物儉身驕呉撫越匈奴和親納¶諌赦罪以
<pb:KR4b0004_WYG_007-7a>
德讓民殆至刑錯萬國化淳¶
　　漢武帝贊¶
世宗光光文武是攘威振百蠻恢拓土疆簡¶定律厯辯
修舊章封天禪土功越百王¶
　　漢景帝贊¶
景帝明德繼文之則肅清王室克滅七國省<md:KR4b0004_SBCK_007-7a>¶役薄賦百
姓殷昌風移俗易齊美成康¶
　　姜嫄簡狄贊
<pb:KR4b0004_WYG_007-7b>
嚳有四妃子皆為王帝摰且崩堯承天綱𤣥¶鳥大跡殷
周美祥稷契既生翊化虞唐¶
　　禹妻贊¶
禹娶塗山土功是急惟啓之生過門不入女¶嬌逹義明
勲是執成長望嗣天禄以襲¶
　　班婕妤贊¶
有德有言實惟班婕盈沖其驕窮其厭悦在<md:KR4b0004_SBCK_007-7b>¶夷艱貞在
晉三接臨飈端幹衝霜振葉
<pb:KR4b0004_WYG_007-8a>
　　吹雲贊¶
天地變化是生神物吹雲吐潤浮雲蓊鬱¶
　　赤雀賛¶
西伯積德天命攸顧赤雀衘書爰集昌户瑞¶為天使和
氣所致嗟爾後王昌期而至¶
　　巢父贊¶
堯禪許由巢父是耻穢其溷聽臨河洗耳池¶主是讓以
水為濁嗟此三士清足厲俗<md:KR4b0004_SBCK_007-8a>¶
<pb:KR4b0004_WYG_007-8b>
　　務光贊¶
湯將伐桀謀於卞子既聞讓位隨以為耻薄¶於殷世著
自汙巳自投潁水清風邈矣¶
　　商山四皓贊¶
嗟爾四皓避秦隱形劉項之爭養志弗營不¶應朝聘保
節全貞應命太子漢嗣以寧¶
　　三鼎贊¶
鼎質之精古之神噐黄帝是鑄以像太乙能¶輕能重知
<pb:KR4b0004_WYG_007-9a>
㐫識吉世衰則隱世和則出<md:KR4b0004_SBCK_007-8b>¶　　承露盤銘
　¶明帝鑄承露盤莖長十二丈大十圍上盤逕四¶尺下盤
　逕五尺銅龍達其根龍身長一丈背¶負兩子自立於
　上林園甘露乃降使臣為頌¶銘銘曰¶
岧岧承露峻極太清神君礧磈洪基嶽停下¶&KR0467;醴泉上
受雲英和氣四充翔風所經匪我¶明君孰能經營近厯
躔度三光朗明殊俗歸¶義祥瑞混并鸞鳯晨棲甘露宵
<pb:KR4b0004_WYG_007-9b>
零神物攸協<md:KR4b0004_SBCK_007-9a>¶髙而不傾奉天戴巍恭統神器固若露盤
長¶存永貴賢聖繼跡奕世明德不忝先功保兹¶皇極垂
作億兆永荷天秩¶
　　寶刀銘¶
造兹寶刀既礱既礪匪以尚武予身是衛麟¶角是觸鸞
距匪蹶<md:KR4b0004_SBCK_007-9b>¶　
　曹子建集巻七¶
<md:KR4b0004_SBCK_008-1a>¶
<pb:KR4b0004_WYG_008-1a>
欽定四庫全書
　曹子建集巻八¶
　　　　　　　　　　　　　魏　曹植　撰¶
　　改封陳王謝恩章¶
臣既弊陋守國無効自分削黜以彰衆誡不¶意天恩滂
霈潤澤横流猥䝉加封茅土既優¶爵賞必重非臣虛淺
所宜奉受非臣灰身所¶能報答¶
　　封二子為公謝恩章
<pb:KR4b0004_WYG_008-1b>
詔書封臣息男苗為髙陽鄉公志為穆鄉公<md:KR4b0004_SBCK_008-1b>¶臣伏自惟
文無升堂廟勝之功武無摧鋒接¶刃之効天時運幸得
生貴門遇以親戚少荷¶光寵竊位列侯榮曜當世顧影
慙形流汗反¶側洪恩㒺極雲雨増加既榮本榦枝葉并
䝉¶苗志小豎既頑且稚猥荷列爵並佩金紫施¶崇所加
惠及父子¶
　　初封安鄉侯表¶
臣抱罪即道憂惶恐怖不知刑罪當所限齊¶陛下哀愍
<pb:KR4b0004_WYG_008-2a>
臣身不聽有司所執待之過厚即<md:KR4b0004_SBCK_008-2a>¶日於延津受安鄉侯
印綬奉詔之日且懼且¶悲懼于不修始違憲法悲於不
慎速此貶退¶上増陛下垂念下遺太后見憂臣自知罪
深¶責重受恩無量精魄飛散忘軀殞命云¶
　　謝妻改封陳妃表¶
璽書今以東阿王妃為陳王妃并下印綬因¶故上前所
假印以其拜授書以即日到臣輒¶奉詔拜其才質底下謬
同受私遇寵素餐臣為¶其首陛下體乾坤育物之德東
<pb:KR4b0004_WYG_008-2b>
海含容之大<md:KR4b0004_SBCK_008-2b>¶乃復隨例顯封大國光揚章灼非臣負薪
之¶才所宜克當穢釁所宜䝉獲夙夜憂歎念報¶㒺極洪
施遂隆既榮枝榦猥復正臣妃為陳¶妃光耀宣朗非妾
婦惷愚所當䝉被葵藿草¶物猶感恩養况臣含氣銜佩
𢎞惠殁而後已¶誠非翰墨屢辭所能¶報答
　　請招降江東表¶
臣聞士之羨永生者非徒以甘食麗服宰割¶萬物而已
將有以補益羣生尊主惠民使功<md:KR4b0004_SBCK_008-3a>¶存於竹帛名光於後
<pb:KR4b0004_WYG_008-3a>
嗣今臣文不昭於俎豆¶武不習於干戈而竊位藩王施
禄東夏消損¶天日無益聖朝淮南尚有山竄之賊吳㑹
猶¶有&KR0467;江之虜使戰士未獲歸於農畝五兵未¶得收於
武庫葢善論者不恥謝善戰者不羞走¶夫凌雲者泥蟠者
也後申者先屈者也是以¶神龍以為德尺蠖以昭義昔
湯事葛文王事¶昆夷固仁者能以大事小若陛下明哲
之使¶繼能陸賈之蹤者使之江南發愷悌之詔張<md:KR4b0004_SBCK_008-3b>¶日月
之信開以降路權必奉承聖化斯不疑¶也
<pb:KR4b0004_WYG_008-3b>
　　求自試表¶
臣植言臣聞士之生世入則事父出則事君¶事父尚於
榮親事君貴於興國故慈父不能¶愛無益之子仁君不
能畜無用之臣夫論德¶而授官者成功之君也量能而
受爵者畢命¶之臣也故君無虚授臣無虛受虚授謂之
謬¶舉虛受謂之尸禄詩之素餐所由作也昔二<md:KR4b0004_SBCK_008-4a>¶虢不辭
兩國之任其德厚也旦奭不讓燕魯¶之封其功大也今
臣䝉國重恩三世于今矣¶正值陛下昇平之際沐浴聖
<pb:KR4b0004_WYG_008-4a>
澤潜潤德教可¶謂厚幸矣而位竊東藩爵在上列身被
輕煖¶口厭百味目極華靡耳倦絲竹者爵重禄厚¶之所
致也退念古之受爵禄者有異于此皆¶以功勤濟國輔
主惠民今臣無德可述無功¶可紀若此終年無益國朝
將挂風人彼巳之¶譏是以上慙𤣥冕俯愧朱紱方今天
下一統<md:KR4b0004_SBCK_008-4b>¶九州晏如顧西尚有違命之蜀東有不臣之¶吳
使邊境未得脱甲謀士未得髙枕者誠欲¶混同宇内以
致太和也故啓滅有扈而夏功¶昭成克商奄而周德著
<pb:KR4b0004_WYG_008-4b>
今陛下以聖明統世¶將欲卒文武之功繼成康之隆簡
良授能以¶方叔召虎之臣鎮衛四境為國爪牙者可謂¶
當矣然而髙鳥未挂於輕繳淵魚未懸於鈎¶餌者恐釣
射之術或未盡也昔耿弇不俟光¶武亟擊張步言不以
賊遺於君父也故車右<md:KR4b0004_SBCK_008-5a>¶伏劍於鳴轂雍門刎首於齊境
若此二子豈¶惡生而尚死哉誠忿其慢主而凌君也夫
君¶之寵臣欲以除患興利臣之事君必殺身靜¶亂以功
報主也昔賈誼弱冠求試屬國請係¶單于之頸而制其
<pb:KR4b0004_WYG_008-5a>
命終軍以妙年使越欲得¶長纓占其王羈致北闕此二
臣者豈好為夸¶主而曜世俗哉志或鬱結欲逞其才力
輸能¶於眀君也昔漢武為霍去病治第辭曰匈奴¶未滅
臣無以家為夫憂國忘家捐軀濟難忠<md:KR4b0004_SBCK_008-5b>¶臣之志也今臣
居外非不厚也而寢不安席¶食不遑味者以二方未尅
為念伏見先帝武¶臣宿兵年耆即世者有聞矣雖賢不
乏世宿¶將舊卒由習戰也竊不自量志在效命庻立¶毛
髪之功以報所受之恩若使陛下出不世¶之詔效臣錐
<pb:KR4b0004_WYG_008-5b>
刀之用使得西屬大將軍當一¶校之隊若東屬大司馬
統偏師之任必乗危¶蹈險騁舟奮驪突刃觸鋒為士卒
先雖未能¶擒權馘亮庻將虜其雄率殱其醜類必效須<md:KR4b0004_SBCK_008-6a>¶㬰之捷以滅終身之愧使名掛史筆事列朝¶策雖身分
蜀境首懸吳闕猶生之年也如微¶才弗試没世無聞徒
榮其軀而豐其體生無¶益於事死無損於數虚荷上位
而忝重禄禽¶息鳥視終於白首此徒圏牢之養物非臣
之¶所志也流聞東軍失僃師徒小衂輟食忘餐¶奮袂攘
<pb:KR4b0004_WYG_008-6a>
袵撫劒東顧而心已馳於吳㑹矣臣¶昔從先武皇帝南
極赤岸東臨滄海西望玉¶門北出𤣥塞伏見所以行師
用兵之勢可謂<md:KR4b0004_SBCK_008-6b>¶神妙也故兵者不可豫言臨難而制變
者也¶志欲自効於明時立功於聖世毎覽史籍觀¶古忠
臣義士出一朝之命以狥國家之難身¶雖屠裂而功勲
著於景鍾名稱垂於竹帛未¶嘗不撫心而歎息也臣聞
眀主使臣不廢有¶罪故奔北敗軍之將用而秦魯以成
其功絶¶纓盜馬之臣赦而楚趙以濟其難臣竊感先¶帝
<pb:KR4b0004_WYG_008-6b>
早崩威王棄世臣獨何人以堪長久常恐¶先朝露填溝
壑墳土未乾而身名並滅臣聞<md:KR4b0004_SBCK_008-7a>¶騏驥長鳴伯樂昭其能
盧狗悲號韓國知其¶才是以効之齊楚之路以逞千里
之任試之¶狡兎之捷以驗搏噬之用今臣志狗馬之微¶
功竊自惟度終無伯樂韓國之舉是以於悒¶而竊自痛
者也夫臨博而企竦聞樂而竊抃¶者或有賞音而識道
也昔毛遂趙之陪𨽻猶¶假錐囊之喻以寤主立功何况
巍巍大魏多¶士之朝而無慷慨死難之臣乎夫自衒自
<pb:KR4b0004_WYG_008-7a>
媒¶者士女之醜行也干時求進者道家之明忌<md:KR4b0004_SBCK_008-7b>¶也而臣
敢陳聞於陛下者誠與國分形同氣¶憂患共之者也冀
以塵霧之㣲補益山海螢¶燭末光増輝日月是以敢冒
其醜而獻其忠¶必知為朝士所笑聖主不以人廢言伏
惟陛¶下少垂神聽臣則幸矣¶
　　陳¶審舉表
臣聞天地協氣而萬物生君臣合徳而庶政成五帝之
世非皆智三季之末非皆愚用與不¶用知與不知也既
<pb:KR4b0004_WYG_008-7b>
時有舉賢之名而無得賢之實必各援其類而進矣諺
曰相門有相將門有將夫相者文徳昭者也將者武¶功
烈者也文徳昭則可以匡國朝致雍熈稷<md:KR4b0004_SBCK_008-8a>¶契夔龍是也
武功烈則可以征不庭威四夷¶南仲方叔是矣昔伊尹
之為媵臣至賤也吕¶尚之處屠釣至陋也及其見舉於
湯武周文誠道合志¶同𤣥謨神通豈復假近習之薦因
左右之介哉書曰有不世之君必能用不世之臣用不
世之臣必能立不世之功&KR0507;周二王是矣若夫齷齪近
<pb:KR4b0004_WYG_008-8a>
步遵常守故安足為陛下言哉故隂陽不和三光不暢
官曠無人庶政不整者三司之責也疆場騷動方隅内
侵沒軍䘮衆干戈不息者邊将之憂也豈可虚荷國寵
而不稱其任哉故任益隆者負益重位益髙者責益深
書稱無曠庶官詩有職思其憂此其義也陛下體天真
之淑聖登神機以繼統冀聞康哉之歌偃武行文之美
而數年以來水旱不時民困衣食師徒之發嵗嵗増調
加東有覆敗之軍西有殪沒之將至使蚌蛤浮翔於淮
<pb:KR4b0004_WYG_008-8b>
泗鼲鼬讙譁於林木臣毎念之未嘗不輟食而揮餐臨
觴而搤腕矣昔漢文發代疑朝有變宋昌曰内有朱虚
東年之親外有齊楚淮南琅邪此則磐石之宗願王勿
疑臣伏惟陛下逺覽姬文二虢之援中慮周成召畢之
輔下存宋昌磐石之固昔騏驥¶之於吴阪可謂困矣及其
伯樂相之孫郵御之¶形體不勞而坐取千里盖伯樂善
御馬明君善¶御臣伯樂馳千里明君致太平誠任賢使
能之明效也若朝司惟良萬機内理武將行師方難克
<pb:KR4b0004_WYG_008-9a>
弭陛下可得雍容都城何事勞動鑾駕暴露於邊境哉
臣聞羊質虎皮見草則悦見豺則戰忘其皮之虎也今
置將不良有似於此故語曰患為之者不知知之者不
得為也昔樂毅奔趙心不忘燕亷頗在楚思為趙将臣
生乎亂長乎軍又數承教於武皇帝伏見行師用兵之
要不必取孫吳而闇與之合竊揆之於心常願得一奉
朝覲排金門蹈玉陛列有職之臣賜須㬰之間使臣得
一散所懐攄舒藴積死不恨矣被鴻臚所下發士息書
<pb:KR4b0004_WYG_008-9b>
期會甚急又聞豹尾巳建戎軒騖駕陛下將復勞玉躬
擾挂神思臣誠竦息不遑寧處願得策馬執鞭首當塵
露撮風后之竒接孫吳之要追慕卜商起予左右效命
先驅畢命輪轂雖無大益冀有小補然天髙聽逺情不
上通徒獨望青雲而拊心仰髙天而歎息耳屈平曰國
有驥而不知乗焉皇皇而更索昔管蔡放誅周召作弼
叔魚陷刑叔向匡國三監之釁臣自當之二南之輔求
不必逺華宗貴族藩王之中必有應斯舉者故傳曰無
<pb:KR4b0004_WYG_008-10a>
周公之親不得行周公之事唯陛下少留意焉近者漢代
廣建藩王豐則連城數十約則饗食祖宗而已未若姬周
之樹國五等之品制也若扶蘇之諫始皇淳于越之難周
青臣可謂知時變矣夫能使天下傾耳注目者當&KR0096;者是
矣故謀能移主威能懾下豪右執政不在親戚&KR0096;之所在
雖疏必重勢之所去雖親必輕盖取齊者田族非吕宗也
分晉者趙魏非姬姓也惟陛下察之茍吉專其位凶離其
患者異姓之臣也欲國之安祈家之貴存共其榮沒同其
<pb:KR4b0004_WYG_008-10b>
禍者公族之臣也今反公族疏而異姓親臣竊惑焉臣聞孟
子曰君子窮則獨善其身達則兼善天下今臣與陛下
踐氷履炭登山浮澗寒温燥濕髙下共之豈得離陛下哉
不勝憤懣拜表陳情若有不合乞且藏之書府不便滅棄
臣死之後事或可思若有豪釐少挂聖意者乞出之朝堂
使夫博古之士糾臣表之不合義者如是則臣願足矣
　　請用賢表
昔段
