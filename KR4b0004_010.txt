# -*- mode: mandoku-view; -*-
#+TITLE: 曹子建集
#+DATE: 2015-09-11 07:41:07.477593
#+PROPERTY: ID KR4b0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0289-010曹子建集-卷第十.
<pb:KR4b0004_SBCK_010-1a>¶
曹子建集卷第十¶
　　　　　　魏陳思王曹　植　撰¶
　　漢二祖優劣論¶
有客問予曰夫漢二帝髙祖光武俱為授命¶
撥亂之君此時事之難易論其人之優劣孰¶
者為先予應之曰昔漢之初興髙祖因暴秦¶
而起遂誅强楚光有天下功齊湯武業流後¶
嗣誠帝王之元勲人君之盛事也然而名不¶
繼德行不純道身殁之後崩亡之際果令㐫¶
<pb:KR4b0004_SBCK_010-1b>¶
婦肆躭酷之心嬖妾被人豕之刑亡趙幽囚¶
禍殃骨肉諸吕專權社稷幾移凡此諸事豈¶
非髙祖寡計淺慮以致然彼之雄材大略俶¶
儻之節信當世至豪徤壯傑士也又其梟將¶
畫臣皆古今之鮮有厯世之希覩彼能任其¶
才而用之聽其言而察之故兼天下有帝位¶
流巨功而遺元勲也世祖體乾靈之休德禀¶
貞和之純精通黄鐘之妙理韜亞聖之懿才¶
其為德也通達而多識仁智而眀恕重慎周¶
<pb:KR4b0004_SBCK_010-2a>¶
宻樂施而愛人值陽九無妄之世遭炎光厄¶
㑹之運殷爾雷發赫然神舉用武略以攘暴¶
興義兵以殘賊神光前驅威光先㳺軍未出¶
於南京莾已弊於西都夫其蕩滌㐫穢勦除¶
醜類若順迅風而縱烈火曬白日而掃朝雲¶
也爾乃廟謀而後動衆計定而後行師故攻¶
無不陷之壘戰無奔北之卒是以群下欣欣¶
歸心聖德宣仁以和衆邁德以來遠故竇融¶
聞聲而影附馬援一見而嘆息股肱有濟濟¶
<pb:KR4b0004_SBCK_010-2b>¶
之羙元首有穆穆之容敦睦九族有唐虞之¶
稱髙尚純樸有羲皇之素謙虗納下有吐握¶
之勞留心庻事有日昊之勤乃規弘跡而造¶
皇極創帝道而立德基是以計功則業殊比¶
隆則事異旌得則靡愆言行則無穢量力則¶
勢微論輔則力劣卒能握乾坤之休徴應五¶
百之顯期立不刋之遐迹建不朽之元功金¶
石播其休烈詩書載其勲懿故曰光武其優¶
也¶
<pb:KR4b0004_SBCK_010-3a>¶
　　魏德論¶
元氣否塞玄黄噴薄晨星亂逆隂陽舛錯四¶
海鼎沸蕭條沙漠武王之興也以道陵殘義¶
氣風發神戈退指則妖氛順制靈旗一舉則¶
朝陽播越惟我聖后神武蓋天威光佐掃辰¶
彗北蠻首尾爭擊氣齊率然乃電北席卷千¶
里隱乎若崩嶽盰乎若潰海愠彼蠻夏蠢爾¶
弗恭措我蕭斧簡武練鋒星陳而天運振耀¶
乎南封荆人封靡交益影從軍藴餘勢襲利¶
<pb:KR4b0004_SBCK_010-3b>¶
乗權蕩鬼區於白水摛矯制於遐川仰屬目¶
於條支晞弱水之潺湲薄張騫於大夏咲驃¶
騎於祁連其化之也如神其養之也如春柔¶
逺能邇誰敢不賔憲度増飾日曜月明跡存¶
乎建安道隆乎延康於是漢氏歸義顧音孔¶
昭顯禪天位希唐效堯上猶謙謙弗訥也發¶
不世之明詔薄居而弗從蹈北人之清節羙¶
石户之髙介義貫金石神明巳興神祇致祥¶
乾靈効祜於是群公卿士功臣列辟率爾而¶
<pb:KR4b0004_SBCK_010-4a>¶
進曰昔文王三分居二以服事殷非能之而¶
弗欲蓋欲之而弗能况天網弗禁皇綱圯紐¶
侯民非復漢萌尺土非復漢有故皇父創迹¶
於前陛下光羙於後蓋所謂勲成於彼位定¶
於此者也將使斯民播秬鬯植靈芝鋤歧穗¶
挹醴滋遂乃凱風囘猋甘露匝時農夫詠於¶
田隴織婦　而綜　黄吻之齓含哺而怡鮐¶
背之老擊壤而嬉古雖稱乎赫胥曷若斯之¶
大治乎于時上富於春秋聖德汪濊竒志妙¶
<pb:KR4b0004_SBCK_010-4b>¶
思神鑒靈察方將審御隂陽増耀日月極禎¶
祥於遐奥飛仁風以樹惠既遊精於萬機¶
逍遥乎六藝兼覽儒林抗思乎文藻之場囿¶
容與乎道術之壃畔超天路而髙峙階清雲¶
以妙觀將參跡於三皇豈徒論功於大漢天¶
地位矣九域清矣皇化四達帝猷成矣明哉¶
元首股肱貞矣禮樂既作興頌聲矣固封泰¶
山禪梁甫歴名山以祈福周五方之靈宇越¶
八九於徃素踵帝王之靈矩流餘祚於黎烝¶
<pb:KR4b0004_SBCK_010-5a>¶
鍾元吉乎聖主¶
　　相論¶
世固有人身瘠而志立體小而名髙者於聖¶
則否是以堯眉八彩舜目重瞳禹耳參漏文¶
王四乳然則世亦有四乳者此則駑馬一毛¶
似驥耳又曰宋臣有公孫吕者長七尺面長¶
三尺廣三寸若此之狀蓋逺代而求非一世¶
之異也使形殊於外道合其中名震天下不¶
亦冝乎語云無憂而戚憂必及之無慶而歡¶
<pb:KR4b0004_SBCK_010-5b>¶
樂必隨之此心有先動而神有先知則有先¶
見也故扁鵲見桓公知其將亡申叔見巫臣¶
知其竊妻而逃也荀子曰以為天不知人事¶
耶則周公有風雷之灾宋景有三舍之福以¶
為知人事耶楚昭有弗榮之應魏文無延期¶
之報由是言之則天道之與相占可知而疑¶
不可得而無也¶
　　辯道論¶
世有方士吾王悉所招致甘陵有甘始盧江¶
<pb:KR4b0004_SBCK_010-6a>¶
有左慈陽城有郗儉善辟糓悉號數百歳所¶
以集之魏國者誠恐此人之徒接姦詭以欺¶
衆行妖惡以惑民豈復欲觀神仙於瀛洲求¶
安期於邊海釋金輅而顧雲輿弃文驥而求¶
飛龍哉夫帝者位殊萬國富有天下威尊彰¶
明齊光日月宫殿闕庭焜耀紫薇何顧乎王¶
母之宫崑崙之域哉夫三烏被致不如百官¶
之羙也素女嫦娥不若椒房之麗也雲衣羽¶
裳不若黼黻之飾也鴛螭載霓不若乗輿之¶
<pb:KR4b0004_SBCK_010-6b>¶
盛也瓊蕋玉華不若玉圭之潔也而顧為匹¶
夫所罔納虚妄之辭信眩感之説隆禮以招¶
弗臣傾産以供虗求散玉爵以榮之清閒館¶
以居之經年累稔終無一驗雖復誅其身㓕¶
其族紛然足為天下一咲矣若夫玄黄所以¶
娯目鏗鏘所以聳耳媛妃所以紹光芻豢所¶
以悦口也何必甘無味之味聽無聲之樂觀¶
無彩之色也¶
　　藉田説¶
<pb:KR4b0004_SBCK_010-7a>¶
春畊于藉田郎中令侍寡人焉顧而謂之曰¶
昔者神農氏始嘗萬草教民種植今寡人之¶
興此田將欲以擬乎治國非徒供耳目而已¶
也夫營疇萬畒厥田上下經以大陌帶以横¶
阡此亦寡人之封疆也日殄没而歸館晨未¶
昕而即野此亦寡人之先下也菽雚特疇禾¶
黍異田此亦寡人之理政也及其息　涌庇¶
重隂懷有虞撫素琴此亦寡人之所親賢也¶
　蔾臭蔚弃之逺疆此亦寡人之所逺佞也¶
<pb:KR4b0004_SBCK_010-7b>¶
若年豐歲登果茂菜滋則臣僕小大咸取驗¶
焉又曰封人有能以輕鑿修鈎去樹之蝎者¶
樹得以茂繁中舍人曰不識天下者亦有蝎¶
者乎寡人告之曰昔三苖共工鯀驩兠非堯¶
之蝎歟問曰諸侯之國亦有蝎乎寡人告之¶
曰齊之諸田晉之六卿魯之三桓非諸侯之¶
蝎歟然三國無輕鑿脩鈎之任終於齊簒魯¶
弱晉國以分不亦痛乎曰不識為君子者亦¶
蝎乎寡人告之曰固有之也富而慢貴而驕¶
<pb:KR4b0004_SBCK_010-8a>¶
殘仁賊義甘財悦色此亦君子之蝎也天子¶
勤耘以牧一國大夫勤耘以収世禄君子勤¶
耘以顯令徳夫農者始於種終於穫澤既時¶
矣苗既羙矣弃而不耘則改為荒疇蓋豐年¶
者期於必收譬脩道亦期於殁身也¶
　　令禽惡鳥論¶
國人有以伯勞生獻者王召見之侍臣曰世¶
人同惡伯勞之鳴敢問何謂也王曰昔尹吉¶
甫用後妻之説殺孝子伯奇吉甫後悟追傷¶
<pb:KR4b0004_SBCK_010-8b>¶
伯奇出遊于田見鳥鳴于桑見其聲噭然吉¶
甫動心曰伯勞乎乃撫翼其音尤切吉甫乃¶
顧謂曰伯勞乎是吾子棲吾輿非吾子飛勿¶
居鳥尋聲而栖于蓋吉甫遂射殺後妻以謝¶
之故俗惡伯勞之鳴言所鳴之家必有尸也¶
此好事者附名為之説而今普傳惡之斯實¶
否也伯勞以五月而應隂氣之動隂為賊害¶
蓋賊害之鳥也其聲鵙鵙然故俗憎之若其¶
為人災害愚民之所信通人之所略也鳥鳴¶
<pb:KR4b0004_SBCK_010-9a>¶
之惡自取憎人言之惡自取㓕不有能累於¶
當世也而凶人之行弗可易梟鳥之能不可¶
更者天性然也昔荆人之梟將巢於呉鳩遇¶
之曰何去荆而巢吳乎梟曰荆人惡予之聲¶
鳩曰子不能革子之音則吳楚之民不異情¶
也為子計者莫若宛頸戢翼終身勿復鳴也¶
昔㑹朝議者有人問曰寧有聞梟食其母乎¶
有荅之者曰嘗聞烏反哺未聞梟食母也問¶
者慚唱不善也得善者莫不訓而放之為利¶
<pb:KR4b0004_SBCK_010-9b>¶
人也得惡者莫不糜之齒牙爲害身也鳥獸¶
昆蟲猶以名聲見異况夫吉士之與㓙人乎¶
　魏德論謳¶
　　榖¶
於穆聖皇仁暢惠渥辭獻减膳以服鰥獨和¶
氣致祥時雨洒沃野草萌芽變化嘉榖¶
　　禾¶
猗猗嘉禾惟糓之精其洪盈箱恊穗殊莖昔¶
生周朝今植魏庭獻之朝堂以照祖靈¶
<pb:KR4b0004_SBCK_010-10a>¶
　　鵲¶
鵲之疆疆詩人取喻今存聖世呈質見素飢¶
食苕華渇飲清露異於儔疋衆鳥是¶
　　鳩¶
班班者鳩爰素其質昔翔殷邦今為魏出朱¶
目丹趾靈姿詭類載飛載鳴彰我皇懿¶
　　髑髏説¶
曹子遊乎陂塘之濵步乎蓁穢之藪蕭條潜¶
虚經幽踐阻顧見髑髏塊然獨居於是伏軾¶
<pb:KR4b0004_SBCK_010-10b>¶
而問之曰子將結纓首劒殉國君乎將被堅¶
執鋭斃三軍乎將嬰兹固命疾隕傾乎將壽¶
終數極歸幽冥乎叩遺骸而嘆息哀白骨之¶
無靈慕嚴周之適楚儻託夢以通情於是伻¶
若有來怳若有存影見容隱厲聲而言曰子¶
何國之君子乎既徃輿駕閒其枯朽不惜咳¶
唾之音而慰以若言子則辯於辭矣然未達¶
幽冥之情死生之設也夫死之為言歸也歸¶
也者歸於道也道也者身以無形為主故能¶
<pb:KR4b0004_SBCK_010-11a>¶
與化推移隂陽不能更四時不能虧是故洞¶
於纎微之域通於怳惚之庭望之不見其象¶
聽之不聞其聲挹之不充注之不盈吹之不¶
凋嘘之不榮激之不流凝之不停寥落冥漠¶
與道相拘偃然長寢樂莫是踰曹子曰予將¶
請之上帝求諸神靈使司命輟籍反子骸形¶
於是髑髏長呻廓然歎曰甚矣何子之難語¶
也太素氏不仁勞我以形苦我以生今也幸¶
變而之死是反吾眞也何子之好勞而我之¶
<pb:KR4b0004_SBCK_010-11b>¶
好逸乎予將歸於太虚於是言卒響絶神光¶
霧除顧將旋軫乃命僕夫拂以玄塵覆以縞¶
巾爰將蔵彼路濵覆以丹土翳以緑榛夫存¶
亡之異世乃宣尼之所陳何神慿之虚對云¶
死生之必均¶
曹子建集卷第十終¶
<pb:KR4b0004_SBCK_010-12a>¶
