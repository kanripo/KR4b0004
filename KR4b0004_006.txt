# -*- mode: mandoku-view; -*-
#+TITLE: 曹子建集
#+DATE: 2015-09-11 07:41:07.310415
#+PROPERTY: ID KR4b0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0289-006曹子建集-卷第六.
<pb:KR4b0004_SBCK_006-1a>¶
曹子建集卷第六¶
　　　　　　魏陳思王曹　植　撰¶
　　箜篌引¶
署酒高殿上親友從我遊中厨辦豐膳烹羊¶
宰肥牛秦箏何慷慨齊瑟和且柔陽阿奏竒¶
舞京洛出名謳樂飲過三爵緩帯傾庶羞主¶
稱千金壽賔奉萬年酧久要不可忘薄終義¶
所尤謙謙君子德罄折何所求驚風飄白日¶
光景馳西流盛時不再來百年忽我遒生存¶
<pb:KR4b0004_SBCK_006-1b>¶
華屋處零落歸山丘先民誰不死知命復何¶
憂¶
　　升天行二首¶
乗蹻追術士逺之蓬萊山靈液飛素波蘭桂¶
上參天玄豹㳺其下翔鵾戲其巔乗風忽登¶
舉彷彿見衆仙¶
扶桑之所出乃在朝陽谿中心陵蒼昊布葉¶
蓋天涯日出登東幹旣夕殁西枝願得紆陽¶
轡囘日使東馳¶
<pb:KR4b0004_SBCK_006-2a>¶
　　仙人篇¶
仙人攬六著對博太山隅湘娥拊琴瑟秦女¶
吹笙竽玉樽盈桂酒河伯獻神魚四海一何¶
局九州安所如韓終與王喬要我於天衢萬¶
里不足歩輕舉凌太虚飛騰踰景雲髙風吹¶
我軀廻駕觀紫薇與帝合靈符閶闔正嵯峨¶
雙闕萬丈餘玉樹扶道生白虎夾門樞驅風¶
逰四海東過王母廬俯觀五嶽間人生如寄¶
居潛光養羽翼進趨且徐徐不見軒轅氏乗¶
<pb:KR4b0004_SBCK_006-2b>¶
(升/一作)龍出鼎湖徘徊九天上與爾長相須¶
　　妾薄命二首¶
携玉手喜同車比上雲閣飛除釣䑓蹇産清¶
虚池塘觀沼可娱仰泛龍舟緑波俯擢神草¶
枝柯想彼宓妃洛河退詠漢女湘娥¶
日月既逝西藏更㑹蘭室洞房華燈歩障舒¶
光皎若日出扶桑促樽合坐行觴主人起舞¶
㴵盤能者穴觸别端騰觚飛爵䦨干同量等¶
色齊顔任意交屬所歡朱顔發外形蘭袖隨¶
<pb:KR4b0004_SBCK_006-3a>¶
禮容極情妙舞仙仙體輕裳解履遺絶纓俛¶
仰咲喧無呈覽持佳人玉顔齊舉金爵翠盤¶
手形羅袖良難腕弱不勝珠環坐者歎息舒¶
顔御巾裛粉君傍中有霍納都梁鷄舌五味¶
雜香進者何人齊姜恩重愛深難忘召延親¶
好宴私但歌盃來何遲客賦既醉言歸主人¶
稱露未晞¶
　　白馬篇¶
白馬飾金覊連翩西北馳借問誰家子幽并¶
<pb:KR4b0004_SBCK_006-3b>¶
遊俠兒少小去鄉邑揚聲(名/一作)沙漠垂宿昔¶
秉良弓楛矢何參差控弦破左的右發摧月¶
支仰手接飛猱俯身散馬蹄狡捷過猴猿勇¶
剽若豹螭邊城多警急虜騎(胡虜/一作)數遷移羽¶
檄從北來厲馬登髙堤長驅蹈匈奴左顧陵¶
鮮卑棄身鋒刃端性命安可懐父母且不顧¶
何言子與妻名在(編/一作)壯士籍不得中顧私¶
捐軀赴國難視死忽如歸¶
　　名都篇¶
<pb:KR4b0004_SBCK_006-4a>¶
名都多妖女京洛出少年寶劒直千金被服¶
麗且鮮闘鷄東郊道走馬長楸間馳騁未能¶
半雙兎過我前攬弓捷鳴鏑長驅上南山左¶
挽因右發一縱兩禽連餘巧未及展仰手接¶
飛鳶觀者咸稱善衆工歸我妍我歸宴平樂¶
美酒斗十千膾鯉臇胎鰕炮鼈炙熊蹯鳴儔¶
嘯匹侣列坐竟長筵連翩擊鞠壤巧捷惟萬¶
端白日西南馳光景不可攀雲散還城邑清¶
晨復來還¶
<pb:KR4b0004_SBCK_006-4b>¶
　　薤露行¶
天地無窮極隂陽轉相因人居一世間忽若¶
風吹塵願得展功勤輸力於明君懐此王佐¶
才慷慨獨不群鱗介尊神龍走獸宗麒麟蟲¶
獸豈知德何况於士人孔氏刪詩書王業燦¶
已分騁我逕寸翰流藻垂華芬¶
　　豫章行¶
窮達難豫圖禍福信亦然虞舜不逢堯耕耘¶
處中田太公未遭文漁釣終渭川不見魯孔¶
<pb:KR4b0004_SBCK_006-5a>¶
丘窮困陳蔡間周公下白屋天下稱其賢¶
　　又¶
鴛鴦自朋(用/一作)親不若比翼連他人雖同盟¶
骨肉天性然周公穆康叔管蔡則流言子臧¶
讓千乗季扎慕其賢¶
　　美女篇¶
美女妖且閑採桑岐路間柔條紛冉冉落葉¶
何翩翩攘袖見素手皓腕約金環頭上金爵¶
釵腰佩翠琅玕明珠交玉體珊瑚間玉(木/一作)¶
<pb:KR4b0004_SBCK_006-5b>¶
難羅衣何飄飄輕裾隨風還顧盻遺光彩長¶
嘯氣若蘭行徒用息駕休者以忘餐借問女¶
何居乃在城南端青樓臨大路髙門結重關¶
容華耀朝日誰不希令顔媒氏何所營玉帛¶
不時安佳人慕髙義求賢良獨難衆人徒嗷¶
嗷安知彼所觀盛年處房室中夜起長歎¶
　　艷歌¶
出自薊北門遥望湖池桑枝枝自相植葉葉¶
自相當¶
<pb:KR4b0004_SBCK_006-6a>¶
　　遊仙¶
人生不滿百歲歲少歡娱意欲奮六翮排霧¶
凌紫虚蟬蛻同松喬翻跡登鼎湖翺翔九天¶
上騁轡逺行㳺東觀扶桑曜西臨弱水流北¶
極玄天渚南翔陟丹丘¶
　　五㳺¶
九州不足歩願得凌雲翔逍遥八紘外㳺目¶
歴遐荒披我丹霞衣襲我素霓裳華蓋芬晻¶
藹六龍仰天驤曜靈未移景倐忽造昊蒼閶¶
<pb:KR4b0004_SBCK_006-6b>¶
闔啓丹扉雙闕曜朱光徘徊文昌殿登陟太¶
微堂上帝休西櫺群后集東廂帶我瓊瑤佩¶
漱我沆瀣漿踟蹰玩靈芝徙倚弄華芳王子¶
奉仙藥羡門進竒方服食享遐紀延壽保無¶
疆¶
　　梁甫行¶
八方各異氣千里殊風雨劇哉邊海民寄身¶
於草墅妻子像禽獸行止依林阻柴門何蕭¶
條狐兎翔我宇¶
<pb:KR4b0004_SBCK_006-7a>¶
　　丹霞蔽日行¶
紂為昏亂虐殘忠正周室何隆一門三聖牧¶
野致功天亦革命漢祚之興秦階之衰雖有¶
南面王道陵夷炎光再幽殄㓕無遺¶
　　怨歌行¶
為君既不易為臣良獨難忠信事不顯乃有¶
見疑患周公佐成王金縢功不刋推心輔王¶
室二叔反流言待罪居東國泫涕常流連皇¶
靈大動變震雷風且寒㧞樹偃秋稼天威不¶
<pb:KR4b0004_SBCK_006-7b>¶
可干素服開金縢感悟求其端公旦事旣顯¶
成王乃哀嘆吾欲竟此曲此曲悲且長今日¶
樂相樂别後莫相忘¶
　　善哉行¶
來日大難口燥唇乾今日相樂皆當喜歡經¶
歴名山芝草翩翩仙人王喬奉藥一丸自惜¶
袖短内手知寒慙無靈轍以救趙宣月没參¶
横北斗䦨干親友在門飢不及餐¶
　　君子行¶
<pb:KR4b0004_SBCK_006-8a>¶
君子防未然不處嫌疑間瓜田不納履李下¶
不整冠周公下白屋吐哺不及餐一沐三握¶
髮後世稱聖賢¶
(叔不親授長㓜不比肩勞謙得其柄/古樂府作古辭冠字下有四句云嫂)¶
(者有誤故附此/和光甚獨難恐編)¶
　　平陵東¶
閶闔開天衢通被我羽衣乗飛龍乗飛龍與¶
仙期東上蓬萊採靈芝靈芝採之可服食年¶
若王父無終極¶
<pb:KR4b0004_SBCK_006-8b>¶
　　苦思行¶
緑蘿縁玉樹光耀燦相耀下有兩眞人舉翅¶
翻髙飛我心何踊躍思欲攀雲追鬱鬱西嶽¶
巔石室青　與天連中有耆年一隠士鬚髪¶
皆皓然䇿杖從我遊敎我要忘言¶
　　逺遊篇¶
逺遊臨四海俯仰觀洪波大魚若曲陵承浪¶
相經過靈鼇戴方丈神嶽儼嵯峨仙人翔其¶
隅玉女戲其阿瓊蕋可療飢仰首吸朝霞崑¶
<pb:KR4b0004_SBCK_006-9a>¶
崙本吾宅中州非我家將歸謁東父一舉超¶
流沙皷翼舞時風長嘯激清歌金石固易弊¶
日月同光華齊年與天地萬乗安足多¶
　　吁蹉篇¶
吁嗟此轉蓬居丗何獨然長去本根逝宿夜¶
無休閒東西經七陌南北越九阡卒遇囘風¶
起吹我入雲間自謂終天路忽然下沉泉驚¶
飈接我出故歸彼中田當南而更北謂東而¶
反西宕若當何依忽亡而復存飄颻周八澤¶
<pb:KR4b0004_SBCK_006-9b>¶
連翩歴五山流轉無恒處誰知吾苦艱願為¶
中林草秋随野火燔糜滅豈不痛願與株荄¶
連¶
　　鰕䱉篇¶
鰕䱉游潢潦不知江海流燕雀戲藩柴安識¶
鴻鵠游丗士誠明性(此誠明/一作丗事)大德固無儔¶
駕言登五嶽然後小陵丘俯觀上路人勢利¶
惟是謀讎髙念皇家逺懐柔九州撫劒而雷¶
音猛氣縱横浮汎泊徒嗷嗷誰知壯士憂¶
<pb:KR4b0004_SBCK_006-10a>¶
　　種葛篇¶
種葛南山下葛藟自成隂與君初婚時結髪¶
恩義深懽愛在枕席宿昔同衣衾竊慕棠棣¶
篇好樂如瑟琴行年將晩莫佳人懐異心恩¶
紀曠不接我情遂抑沉出門當何顧徘徊步¶
北林下有交頸獸仰見雙栖禽攀枝長歎息¶
淚下沾羅衿良馬知我悲延頸代我吟昔為¶
同池魚今為啇與參徃古皆懽遇我獨困於¶
今弃置委天命悠悠安可任¶
<pb:KR4b0004_SBCK_006-10b>¶
　　浮萍篇¶
浮萍寄清水隨風東西流結髪辭嚴親來為¶
君子仇恪勤在朝夕無端獲罪尤在昔䝉恩¶
惠和樂如瑟琴何意今摧頽曠若啇與參茱¶
茰自有芳不若桂與蘭新人雖可愛不若故¶
所歡行雲有反期君恩儻中還慊慊仰天歎¶
愁心將何愬日月不恒處人生忽若寓悲風¶
來入帷(懷/一作)淚下如垂露散(發/一作)篋造新(作/一)¶
(裳)衣裁縫紈與素¶
<pb:KR4b0004_SBCK_006-11a>¶
　　惟漢行¶
太極定二儀清濁始以形三光炤八極天道¶
甚著明爲人立君長欲以遂其生行仁章以¶
瑞變故誡驕盈神髙而聽卑報若響應聲明¶
主敬細微三季瞢天經二皇稱至化盛哉唐¶
虞庭禹湯繼厥德周亦致太平在昔懐帝京¶
日&KR0628;不敢寜濟濟在公朝萬載馳其名¶
　　當來日大難¶
日苦短樂有餘乃置玉樽辦東厨廣情故心¶
<pb:KR4b0004_SBCK_006-11b>¶
相於闔門置酒和樂欣欣遊馬後來轅車解¶
輪今日同堂出門異鄉别易㑹難各盡杯觴¶
　　野田黄雀行¶
髙樹多悲風海水揚其波利劒不在掌結友¶
何須多不見籬間雀見鷂自投羅羅家得雀¶
喜少年見雀悲㧞劒捎羅網黄雀得飛飛飛¶
飛摩蒼天來下謝少年¶
　　門有萬里客¶
門有萬里客問君何鄉人褰裳起從之果得¶
<pb:KR4b0004_SBCK_006-12a>¶
心所親挽裳對我泣太息前自陳本是朔方¶
士今為吳越民行行將復行去去適西秦¶
　　怨歌行一首七解晉曲所奏¶
明月照髙樓流光正徘徊上有愁思婦悲嘆¶
有餘哀(一解)¶
借問嘆者誰自云宕子妻夫行踰十載賤妾¶
常獨棲(二解)¶
念君過於渇思君劇於飢君為髙山栢(一作)¶
(桐)妾為濁水泥(三解)¶
<pb:KR4b0004_SBCK_006-12b>¶
北風行蕭蕭烈烈入吾耳心中念故人淚墮¶
不能止(四解)¶
浮沉各異路㑹合當何諧願作東北風吹我¶
入君懐(五解)¶
君懐常不開賤妾當何依恩情中道絶流止¶
任東西(六解)¶
我欲竟此曲此曲悲且長今日樂相樂别後¶
莫相忘(七解)¶
　　桂之樹行¶
<pb:KR4b0004_SBCK_006-13a>¶
桂之樹桂之樹桂生一何麗佳揚朱華而翠¶
葉流芳布天涯上有棲鸞下有盤螭桂之樹¶
得道之眞人咸來㑹講仙教爾服食日精要¶
道甚省不煩淡泊無為自然乗蹻萬里之外¶
去留隨意所欲存髙髙上際於衆外下下乃¶
窮極地天¶
　　當牆欲髙行¶
龍欲升天須浮雲人之仕進待中人衆口可¶
以鑠金讒言三至慈母不親憤憤俗間不辨¶
<pb:KR4b0004_SBCK_006-13b>¶
偽眞願欲披心自說陳君門以九重道逺河¶
無津¶
　　當欲㳺南山行¶
東海廣且深由卑下百川五嶽雖髙大不逆¶
垢與塵良木不十圍洪條無所因長者能博¶
愛天下寄其身大匠無弃材船車用不均錐¶
刀各異能何所獨郤前嘉善而矜愚大聖亦¶
同然仁者各壽考四坐咸萬年¶
　　當事君行¶
<pb:KR4b0004_SBCK_006-14a>¶
人生有所貴尚出門各異情朱紫更相奪色¶
雅鄭異音聲好惡隨所愛憎追舉逐　名百¶
心可事一君巧詐寧拙誠¶
　　當車以駕行¶
　坐玉殿㑹諸貴客侍者行觴主人離席顧¶
視東西箱絲竹與鞞鐸不醉無歸來明燈以¶
繼夕¶
　　飛龍篇¶
晨遊太山雲霧窈窕忽逢二童顔色鮮好乗¶
<pb:KR4b0004_SBCK_006-14b>¶
彼白鹿手翳芝草我知眞人長跪問道西登¶
玉堂(䑓/一作)金樓複道授我仙藥神皇所造教¶
我服食還精補腦壽同金石永丗難老¶
　　盤石篇¶
盤石山巔石飄颻澗底蓬我本泰山人何為¶
客淮東蒹葭彌斥土林木無分重㟁巖若崩¶
缺湖水何洶洶蚌蛤被濵涯光彩如錦虹髙¶
彼凌雲霄浮氣象螭龍鯨脊若丘陵鬚若山¶
上松呼吸喬船欐澎濞戲中鴻方舟尋髙價¶
<pb:KR4b0004_SBCK_006-15a>¶
珍寶麗以通一舉必千里乗颸舉帆幢經危¶
履險阻未知命所鍾常恐沈黄壚下與黿鼈¶
同南極蒼梧野㳺盻窮九江中夜指參辰欲¶
師當定從仰天長太息思想懐故邦乗桴何¶
所志吁嗟我孔公¶
　　驅車篇¶
驅車撣駑馬東到奉髙城神哉彼泰山五嶽¶
專其名隆髙貫雲蜺嵯峨出太清周流二六¶
候間置十二亭上有涌醴泉玉石揚華英東¶
<pb:KR4b0004_SBCK_006-15b>¶
北望吳野西眺觀日精魂神所繫屬逝者感¶
斯征王者以歸天效厥元功成歴代無不遵¶
禮記有品程探䇿或長短唯德享利貞封者¶
七十帝軒皇元獨靈餐霞漱沆瀣毛羽被身¶
形發舉蹈虚廓徑庭升窈冥同壽東父年曠¶
代永長生¶
曹子建集卷第六¶
<pb:KR4b0004_SBCK_006-16a>¶
