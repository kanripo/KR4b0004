# -*- mode: mandoku-view; -*-
#+TITLE: 曹子建集
#+DATE: 2015-09-11 07:41:07.189338
#+PROPERTY: ID KR4b0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0289-003曹子建集-卷第三.
<pb:KR4b0004_SBCK_003-1a>¶
曹子建集卷第三¶
　　　　　　魏陳思王曹　植　撰¶
　　感婚賦¶
陽氣動兮淑清百卉鬱兮含英春風起兮蕭¶
條蟄蟲出兮悲鳴顧有懐兮妖嬈用騷首兮¶
屏營登清臺以蕩志伏髙軒而游情悲良媒¶
之不顧懼歡媾之不成慨仰首而太息風飄¶
飄以動纓¶
　　出婦賦¶
<pb:KR4b0004_SBCK_003-1b>¶
以才薄之陋質奉君子之清塵承顔色以接¶
意恐踈賤而不親恱新婚而忘妾哀愛惠之¶
中零遂隨頽而失望退幽屏於下庭痛一旦¶
而見棄心忉忉以非驚衣入門之初服背床¶
室而出征攀僕御而登車左右悲而失聲嗟¶
寃結而無訴乃愁苦以長窮恨無愆而見棄¶
悼君施之不終¶
　　洛神賦(并序)¶
黄初三年余朝京師還濟洛川古人有言斯¶
<pb:KR4b0004_SBCK_003-2a>¶
水之神名曰宓妃感宋玉對楚王神女之事¶
遂作斯賦其詞曰¶
余從京域言歸東藩背伊闕越轘轅經通谷¶
陵景山日旣西傾車殆馬煩爾乃稅駕乎蘅¶
皋秣駟乎芝田容與乎陽(楊/一作)林流盻乎洛¶
川於是精移神駭忽焉思散俯則未察仰以¶
殊觀覩一麗人於岩之畔廼援御者而告之¶
曰爾有覿於彼者乎彼何人斯若此之艷也¶
御者對曰臣聞河洛之神名曰宓妃然則君¶
<pb:KR4b0004_SBCK_003-2b>¶
王之所見也無柰(廼/一作)是乎其狀若何臣願¶
聞之余告之曰其形也翩若驚鴻婉若㳺龍¶
榮曜秋菊華茂春松髣髴兮若輕雲之蔽月¶
飄颻兮若流風之囘雪逺而望之皎若太陽¶
升朝霞迫而察之灼若芙蓉(蕖/一作)出渌波穠¶
纎得衷(中/一作)脩短合度肩若削成腰如約素¶
延頸秀項皓質呈露芳澤無加鉛華弗御雲¶
髻峩峩脩眉聮姢丹唇外朗皓齒内鮮明眸¶
善睞輔靨承權環姿艷逸儀静體閑柔情綽¶
<pb:KR4b0004_SBCK_003-3a>¶
態媚於語言竒服曠丗骨像應圖披羅衣之¶
璀粲兮珥瑶碧之華裾戴金翠之首飾綴明¶
珠以耀軀踐逺逰之文履曳霧綃之輕裾㣲¶
幽蘭之芳藹兮歩踟蹰於山隅於是忽焉縱¶
體以遨以嬉左倚采旄右䕃桂旗攘皓腕於¶
神滸兮采湍瀬之玄芝余情恱其淑美兮心¶
振蕩而不怡無良媒以接歡兮托㣲波而通¶
辭願誠素之先達兮解玉珮以要之嗟佳人¶
之信脩羗習禮而明詩抗瓊珶以和予兮指¶
<pb:KR4b0004_SBCK_003-3b>¶
潛淵而為期執眷眷之𣢾實兮懼斯靈之我¶
欺感交甫之弃言兮悵猶豫而狐疑收和顔¶
而静志兮申禮防以自持於是洛靈感焉徙¶
倚彷徨神光離合乍隂乍陽竦輕軀以鶴立¶
若將飛而未翔踐椒塗之郁烈步蘅薄而流¶
芳超長吟以永慕兮聲哀厲而彌長爾廼衆¶
靈雜遝命儔嘯侣或戲清流或翔神渚或採¶
明珠或拾翠羽從南湘之二妃携漢濵之遊¶
女嘆匏瓜之無匹兮詠牽牛之獨處揚輕袿¶
<pb:KR4b0004_SBCK_003-4a>¶
之猗(綺/一作)靡兮翳脩袖以延竚體迅飛鳬飄¶
忽若神凌波微歩羅襪生塵動無常則若危¶
若安進止難期若徃若還轉盻流精光潤玉¶
顔含辭未吐氣若幽蘭華容婀娜令我忘餐¶
於是屏翳収風川后静波馮夷鳴皷女媧清¶
歌騰文魚以警乗鳴玉鑾以偕逝六龍儼其¶
齊首載雲車之容裔鯨鯢踊而夾轂水禽翔¶
而爲衛於是越北沚過南岡紆素領囘清陽¶
動朱唇以徐言陳交接之大綱恨人神之道¶
<pb:KR4b0004_SBCK_003-4b>¶
殊兮怨盛年之莫當抗羅袂以掩涕兮淚流¶
襟之浪浪悼良㑹之永絶兮哀一逝而異鄉¶
無㣲情以效愛兮獻江南之明璫雖潛處於¶
太隂長寄心於君王忽不悟其所舎悵神霄¶
而蔽光於是背下陵髙足徃神留遺情想像¶
顧望懐愁冀靈體之復形御輕舟而上泝浮¶
長川而忘反思綿綿而増慕夜耿耿而不寐¶
霑繁霜而至曙命僕夫而就駕吾將歸乎東¶
路攬騑轡以抗䇿悵盤桓而不能去¶
<pb:KR4b0004_SBCK_003-5a>¶
　　愁霖賦¶
迎朔風而爰邁兮雨㣲㣲而逮行悼朝陽之¶
隱曜兮怨北辰之潜精神結轍以盤桓兮馬¶
躑躅以悲鳴攀扶桑而仰觀兮假九日於天¶
皇瞻沈雲之泱漭兮哀吾願之不將又曰夫¶
季秋之滛雨兮既彌日而成霖贍玄雲之晻¶
晻兮聽長空之淋淋中宵卧而歎息起飾帶¶
而撫琴¶
　　喜霽賦¶
<pb:KR4b0004_SBCK_003-5b>¶
禹身逝於暘旰卒錫圭而告成湯感旱於殷¶
時造桑林而敷誠動玉朝而雲披鳴鑾鈴而¶
日陽北極以為期吾將倍道而兼行¶
　　登䑓賦¶
從明后之嬉逰聊登䑓以娛情見天府之廣¶
開觀聖德之所營建髙殿之嵯峨浮雙闕乎¶
太清立冲天之華觀連飛閣乎西城臨漳川¶
之長流望衆果之滋榮仰春風之和穆聽百¶
鳥之悲鳴天功怛其旣立家願得而獲呈揚¶
<pb:KR4b0004_SBCK_003-6a>¶
仁化於宇内盡肅恭於上亰雖桓文之為盛¶
豈足方乎聖明休矣美矣惠澤逺揚翼佐皇¶
家寧彼四方同天地之矩量齊日月之輝光¶
　　九華扇賦(并序)¶
昔吾先君常侍得幸漢桓帝賜方扇不方不¶
圓其中結成文名曰九華其辭曰¶
有神區之名竹生不周之髙岑對緑水之素¶
波背玄澗之重深體虛暢以立榦播翠葉以¶
成林形五離而九華篾黧解而縷分效虬龍¶
<pb:KR4b0004_SBCK_003-6b>¶
之蜿蟬法虹霓之氤氲因形致好不常厥儀¶
方不應矩圓不中規随皓腕以徐轉發惠風¶
之寒㣲時氣清以方厲紛飄動兮紈綺¶
　　寳刀賦(并序)¶
建安中魏王命有司造寳刀五枚以龍熊烏¶
雀為識太子得一余弟饒陽侯各得一焉¶
有皇漢之明后思明達而玄通飛文藻以博¶
致揚武傋以禦㐫然後礪五方之石鍳以中¶
黄之壤䂓圓景以定環攄神思而造象陸斷¶
<pb:KR4b0004_SBCK_003-7a>¶
屖革水斷龍角輕繋浮截刀不纎流踰南越¶
之巨闕超有楚之泰阿寔真人之攸遇永天¶
禄而是荷¶
　　車渠椀賦¶
惟新椀之所生于凉風之浚濵采金光之定¶
色擬朝陽而發輝豐玄素之暐暐帯朱榮之¶
葳蕤緼絲綸以肆采藻繁布以相追翩飄颻¶
而浮景若驚鵠之雙飛隠神璞於西野彌百¶
葉而莫希于時乃有篤神后廣被仁聲夷慕¶
<pb:KR4b0004_SBCK_003-7b>¶
義而重使獻兹寳於斯庭命公輸使制匠窮¶
妍麗之殊形華色粲爛文若㸃成鬱蓊雲蒸¶
蜿蟬龍征光如激電影若浮星何神怪之巨¶
偉信一覽而九　雖離珠之聽目内炫耀而¶
失精何明麗之可恱超群寶而特章俟君子¶
之閒燕酌甘醴於斯觥旣娛情而可貴故求¶
御而不忘¶
　　迷迭香賦¶
播西都之麗草兮應青春而凝暉流翠葉於¶
<pb:KR4b0004_SBCK_003-8a>¶
纎柯兮結微根於丹墀信䌓華之速實兮弗¶
見凋於嚴霜芳莫秋之幽蘭兮麗崑崙之英¶
芝旣經時收而采兮遂幽殺以増芳去枝葉¶
而持御兮入綃轂之霧裳附玉體以行止兮¶
順微風而舒光¶
　　大暑賦¶
炎帝掌節祝融司方羲和按轡南雀舞衡蛇¶
折鱗於靈窟龍解角於皓蒼遂乃温風赫戯¶
草木垂榦山折海沸沙融礫爛飛魚躍渚濳¶
<pb:KR4b0004_SBCK_003-8b>¶
黿浮㟁鳥張翼而近栖獸交遊而雲散于時¶
黎庻徙倚棊布葉分機女絶綜農夫釋耘背¶
暑者不群而齊跡向隂者不㑹而成群於是¶
大人遷居宅幽緩神育靈雲屋重搆閒房肅¶
清寒泉涌流玄木奮榮積素氷於幽館氣飛¶
結而為霜奏白雪於琴瑟朔風感而増凉¶
曹子建集卷第三¶
